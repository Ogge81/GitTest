
# Dokumentation

När jag funderade över hur jag skulle bygga spelet så tänkte jag mig en enkel layout som skulle vara löjligt enkel att använda. Designskissen blev därefter väldigt enkel, där mitt fokus var på att det skulle vara tydligt hur man spelade, samt att det skulle se bra ut. Detta var lättare sagt än gjort när man försöker vara kreativ. Under resans gång så har vi ju lärt oss massor av nya saker, och för varje vecka ville jag prova något nytt. Det började bli rörigt i koden och efter ett tag så insåg jag att det var lika bra att börja om, och det projekt jag lämnade in blev betydligt mer lik min originalidé. Tyvärr så bidrog detta till att tiden att göra det blev något mer pressad.

## Interaktionsdesign

Jag ville att den skulle vara 100% responsiv. Projektet har definitivt lärt mig vad det innebär. Även om jag försökte ha koll på alla mått direkt från början så flög någon div, eller text, i väg när jag skulle kolla den. När jag tänkte på användarvänlighet så hade jag en telefon i åtanke, vilket speglar sig i hur det färdiga spelet ser ut. Från början så var tanken att spelet bara skulle låtas gå genom att man tryckte på den hand man ville ha för att sedan kunna göra det direkt igen. Men det såg konstigt ut och det blev tydligare i vad som hände när jag lade till en knapp för ”Play again”.

## CSS

Jag har läst på om de olika användningsområdena för selektorer. Då jag tänkt att ID ska användas för enskilda element och klasser där man har flera stycken så bestämde jag mig för att enbart använda ID, då projektet inte var så stort. I efterhand så hade det varit en fördel att använda klasser på sina ställen, speciellt när man ska ändra med javascript. Ett exempel är där jag ska gömma alla ”hand” knappar för att ge utrymme för ”spela igen” och ”reset score”, där jag kunnat spara mycket kod med en klass.
<br>
Som sagt var mitt första försök rörigt, och där minst sagt i CSS filen. I projektet jag lämnade in tillämpade jag en annan struktur, för att lättare se var alla id hörde hemma. 

## Javascript

Planen här var att lägga alla saker som behövde ändras i arrayer där jag sedan lätt kunde hämta och manipulera dem. Som jag var inne på innan så insåg jag här att det hade blivit mindre kod om jag använt mig av klasser.


## Slutord

Att tiden inte skulle räcka till trodde jag aldrig från början. Att jag rörde ihop mitt första försök gjorde ju klart inte saken bättre. Projektet som jag lämnar in är precis som jag tänkte mig från början dock, och jag känner mig nöjd med vad jag gjort, även om fantasin svävade i väg mot ett något flashigare alternativ. Jag har i alla fall lärt mig massor, inte minst hur mycket värde där finns i att ha en tydlig plan och att sedan i största mån undvika att avvika ifrån den.



